# Laborok értékelési irányelvei

A pontozott laborok összesen max. 4 pontot érnek. A pontozáshoz az irányelvek az alábbiak:

Az elkészült eredmény függvényében:

- 0p: Értékelhető eredmény nem keletkezett.
- 1p: A feladatoknak kevesebb, mint a fele készült el működőképesre.
- 2p: A feladatok többsége elkészült.
- 3p: Minden kötelező labor feladat helyesen, működőre elkészült.
- 4p: A hallgató a labor lehetőségeit kihasználva elvégezte a feladatokat és egyértelműen törekedett az igényes kivitelezésre, a minimális elvárások túlteljesítésére. (Fizikai jelenlétes labor esetén végig bent maradt és produktívan töltötte az időt.)

Módosítók az önálló munka függvényében:
- -2p: sok copy-paste kiadott mintamegoldásból vagy más megoldásából
- -2p: a feladatok csak jelentős segítséggel (nem önállóan) készültek el.

Az önálló munka néhány jellegzetessége:
- Nem kérdezünk rá olyan dologra, ami benne van a felkészülési anyagban is. Természetesen előfordul, hogy valaki valami felett átsiklik, de akkor látszódjon, hogy kereste a megoldást és nem lustaságból kérdez.
- Ha van kiadott mintamegoldás részlet (pl. videóban), innnen copy-pastelni nem szerencsés, mert azzal sokkal kevesebbet tanul az ember.
- Ha valamivel megakadunk
    - (1) Magunk keressük rá a megoldást 3-5 percig. A hibakeresést is tanulni és gyakorolni kell... Ha van hibaüzenet, elolvassuk (sajnos ez sokszor elmarad), értelmezzük, ha kell, copy-paste a Googlebe.
    - (2) Megkérdezzük a laborvezetőt, közben bemutatva, hogy hol kerestünk a megoldást és mire jutottunk.

A StackOverflow cikke arról, hogy hogyan érdemes/illik kérdezni:
https://stackoverflow.com/help/how-to-ask

Gondolatok arról, hogy házi feladattal kapcsolatos kérdésekben hogyan ragáljon a StackOverflow közösség:
https://meta.stackoverflow.com/questions/334822/how-do-i-ask-and-answer-homework-questions
